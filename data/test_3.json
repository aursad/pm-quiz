{
    "questions": [
        {
            "question": "Projekto grupės plėtra (ugdymas) yra procesas, kuris vyksta",
            "options": [
                {"title": "viso projekto metu", "correct": true},
                {"title": "pasibaigus projektui", "correct": false},
                {"title": "prieš pradedant projektą", "correct": false},
                {"title": "projekto pradžioje", "correct": false}
            ],
            "explain": "Projekto grupės plėtra (ugdymas) vyksta viso projekto metu. Nežiūrint to, kad projektų valdymo žinyne (PMBOK) projekto grupės plėtra yra nurodoma kaip projekto vykdymo proceso dalis, iš tikro tai vyksta viso projekto metu. Kuo anksčiau pradedama projekto grupės plėtra, tuo geriau.\n\nTema: projekto vykdymas\nTemos dalis: projekto grupės plėtra"
        },
        {
            "question": "Kuris iš žemiau išvardintų dalykų reikalingas atrankos (screening) sistemai, norint naudoti ją tiekėjų atrankos procese?",
            "options": [
                {"title": "potencialių tiekėjų sąrašas, surikiuotų eilės tvarka pagal svertąsias reikšmes, gaunamas sumuojant kiekvieno kriterijaus reikšmės ir jo svorio sandaugas", "correct": false},
                {"title": "dokumentuoti minimalūs reikalavimai potencialiems tiekėjams", "correct": true},
                {"title": "prašomų atlikti darbų kainos įvertis, parengtas nepriklausomų specialistų (should-cost)", "correct": false},
                {"title": "rinkos kainų apžvalga tiekėjų prašomų kainų pagrįstumui įvertinti", "correct": false}
            ],
            "explain": "Norint naudoti atrankos (screening) sistemą, turi būti parengti dokumentuoti minimalūs reikalavimai potencialių tiekėjų veiklai. Atrankos sistemoje naudojamas slenkstis, pagal kurį filtruojami pasiūlymai. Tai sąlygos, kurias turi atitikti tiekėjas, kad jis būtų pakviestas deryboms.\nPotencialūs tiekėjai yra rikiuojami eilės tvarka pagal svertąsias reikšmes, gaunamas sumuojant kiekvieno kriterijaus reikšmės ir jo svorio sandaugas. Tačiau svertųjų reikšmių nustatymas yra priemonė, kuri naudojama nešališkam potencialių tiekėjų reitingui nustatyti.\nPrašomų atlikti darbų kainos įvertis, parengtas nepriklausomų specialistų (should-cost), yra paremtas rinkoje sutinkamomis kainomis ar kita informacija. Toks įvertis padeda suvokti tiekėjų prašomos kainos pagrįstumą.\nRinkos kainų apžvalga reikalinga nepriklausomiems specialistams, kad jie galėtų įvertinti darbų kainą.\n\nTema: projekto vykdymas\nTemos dalis: tiekėjų atranka"
        },
        {
            "question": "Jūs esate projekto vadovas, dirbantis automobilių gamykloje. Jūsų projektas yra susijęs su naujo automobilio kūrimu. Jūs įvardinote keletą komponentų, kurių gamybą norėtumėte pavesti rangovui. Todėl norite susitikti su galimais tiekėjais, turinčiais reikalingų įgūdžių. Jūsų gamyklos pirkimų departamentas pateikė jums projektui potencialių tiekėjų sąrašą. Ką jūs turėtumėte daryti toliau?",
            "options": [
                {"title": "išsiuntinėti sandorio projekto (draft) kopijas departamento sąraše nurodytiems potencialiems tiekėjams", "correct": false},
                {"title": "pakviesti departamento sąraše nurodytus tiekėjus deryboms", "correct": false},
                {"title": "išsiuntinėti pirkimo dokumentus departamento sąraše nurodytiems tiekėjams;", "correct": true},
                {"title": "viešai paskelbti savo reikalavimus ir laukti tiekėjų pasiūlymų", "correct": false}
            ],
            "explain": "Toliau jūs turėtumėte išsiuntinėti pirkimo dokumentus departamento sąraše nurodytiems tiekėjams. Pirkimo dokumentai reikalingi prašant potencialius tiekėjus teikti pasiūlymus, ir jie yra prašymo tiekėjams teikti pasiūlymus proceso įeities duomenys. Užsakovas (pirkėjas) turi parengti šiuos dokumentus taip, kad jie padėtų potencialiems tiekėjams parengti tikslius ir išsamius pasiūlymus. Klausime minimu atveju jums reikėtų išsiuntinėti pirkimo dokumentus iš pirkimų departamento gautame sąraše nurodytiems tiekėjams ir paprašyti atsiųsti atsakymus iki nurodyto laiko. Visa tai yra prašymo tiekėjams teikti pasiūlymus proceso dalis. \nJūs neturėtumėte išsiuntinėti departamento sąraše nurodytiems tiekėjams sandorio projekto (draft) kopijų. Sandorio projekto kopija siunčiama vėliau išrinktam tiekėjui. Toks projektas (raštas) naudojamas teisiškai derinant sandorio sąlygas su tiekėju. Šalims sutarus pasirašomas sandoris.\nJūs neturėtumėte kviesti departamento sąraše nurodytų tiekėjų deryboms. Derybos pradedamos tada, kai jau būna gauti pasiūlymai iš potencialių tiekėjų. Tai yra tiekėjų atrankos procesas.\nJūs neturėtumėte viešai skelbti savo reikalavimų ir laukti tiekėjų pasiūlymų. Reikalavimų skelbimas nėra teisingas žingsnis, nes jūs turite departamento sąraše nurodytus potencialius tiekėjus. Reikalavimai skelbiami tais atvejais, kai potencialių tiekėjų sąrašas nėra žinomas arba kai yra atitinkami vyriausybės nutarimai.\n\nTema: projekto vykdymas\nTemos dalis: prašymas teikti pasiūlymus"
        },
        {
            "question": "Kuri iš žemiau išvardintų veiklų nėra sutinkama projekto vykdymo valdymo procese?",
            "options": [
                {"title": "atliekamų darbų vertinimas, kad galima būtų įvardinti reikiamus korekcinius ar prevencinius veiksmus;", "correct": true},
                {"title": "vidinių ir išorinių komunikacijos kanalų valdymas", "correct": false},
                {"title": "projekto rezultatų tvirtinimas", "correct": false},
                {"title": "reakcijos į riziką veiksmų atlikimas", "correct": false}
            ],
            "explain": "Projekto vykdymo valdymo procese nėra atliekamų darbų vertinimo, kad galima būtų įvardinti reikiamus korekcinius ar prevencinius veiksmus. Toks vertinimas atliekamas projekto darbų kontrolės procese, ir patvirtinti korekciniai ar prevenciniai veiksmai, kurių numatoma imtis, yra projekto vykdymo valdymo proceso įeities duomenys.\nVisi kiti nurodyti atsakymai į užduotą klausimą yra neteisingi, nes juose minimos veiklos dažnai sutinkamos projekto vykdymo valdymo procese. Pagal PMBOK, projekto vykdymo valdymo procesas apima veiklas, kurios būtinos projekto apimtyje apibrėžtiems darbams atlikti.\nKomunikacijos kanalų valdymas yra svarbus, kad būtų užtikrintas darbų vykdymas pagal planą. Efektyvios ir dalykiškos komunikacijos tarp projektu suinteresuotų šalių turi didelę įtaką projekto vykdymui.\nProjekto rezultatų tvirtinimu paliudijama, kad visi darbai yra atlikti ir plane numatyti rezultatai yra gauti.\nReakcijos į riziką veiksmų atlikimo dažnai prireikia vykdant projektus. Jei vykdant darbus susiduriama su rizikos veiksniu (pvz., susirgo darbuotojas), reaguojant į jį turi būti imamasi suplanuotų veiksmų.\n\nTema: projekto vykdymas\nTemos dalis: projekto vykdymo valdymas"
        },
        {
            "question": "Projekto grupės sudarymo (acquire) procese jūs, rinkdamiesi žmones, turėtumėte atsižvelgti į visus žemiau išvardintus įmonės aplinkos duomenis (enterprise environmental factors), išskyrus vieną iš jų",
            "options": [
                {"title": "potencialaus grupės nario amžių", "correct": true},
                {"title": "potencialaus grupės nario gebėjimus", "correct": false},
                {"title": "potencialaus grupės nario patirtį", "correct": false},
                {"title": "potencialaus grupės nario suinteresuotumą projektu.", "correct": false}
            ],
            "explain": "Projekto grupės sudarymo (acquire) procese jūs neturėtumėte kreipti dėmesio į potencialaus grupės nario amžių. Yra teisės aktai, draudžiantys asmenų ignoravimą dėl jų amžiaus.\nĮmonės aplinkos duomenys (enterprise environmental factors), kuriais reikėtų remtis renkantis projekto grupės narius, yra jų tinkamumas, gebėjimai, patirtis, suinteresuotumas projektu, kaina. Potencialaus grupės nario patirtis vertinama pagal tai, kiek laiko jis yra dirbęs panašiuose projektuose ar tam tikroje srityje. Idealu būtų, jei projekto vadovas rastų žmones, kurie yra dirbę panašiuose projektuose. Dėl turimų žinių jie galėtų būti jūsų projekto patarėjai ar ekspertai.\n\nTema: projekto vykdymas\nTemos dalis: projekto grupės sudarymas"
        },
        {
            "question": "Projektų valdymo informacinė sistema yra instrumentas, kuris nėra naudojamas",
            "options": [
                {"title": "informacijos apie projekto eigą platinimui", "correct": true},
                {"title": "projekto vykdymo valdymui", "correct": false},
                {"title": "projekto plano rengimui", "correct": false},
                {"title": "integruotajai keitimų kontrolei", "correct": false}
            ],
            "explain": "Projektų valdymo informacinė sistema (PVIS) nėra naudojama informacijos apie projekto eigą platinimui. Informacijos platinimo tikslas yra suteikti projekto akcininkams informaciją apie projekto stovį nustatytu laiku. Informacijos platinimo priemonėms ir būdams priskiriami komunikavimo įgūdžiai, informacijos rinkimo ir paieškos sistemos, informacijos platinimo metodai, šios srities pamokos. PVIS priemonės, tiek automatinės, tiek rankinės, yra skirtos projekto procesams valdyti.\nKitiems šiame klausime nurodytiems reikalams PVIS yra naudojama.\nProjektų vykdymo valdymas apima veiklas, kurios yra būtinos, kad projekto apimties (scope) plane apibrėžti darbai būtų atlikti. PVIS turi priemones, kurios labai praverčia projekto vykdymo metu.\nVisi planavimui būtini duomenys yra projekto plano rengimo proceso įeities duomenys. Pastarojo metu sudaromas formalus projekto planas. PVIS sudėtyje yra planavimui ir darbų grafikui rengti reikalingi instrumentai.\nIntegruotosios keitimų kontrolės procese svarbu efektyviai tvarkytis su projekto eigoje daromais projekto plano keitimais. Tam reikalingi instrumentai yra PVIS sudėtyje.\n\nTema: projekto vykdymas\nTemos dalis: projekto informacijos platinimas"
        },
        {
            "question": "Po pertvarkos jūsų organizacijoje iš projekto grupės pasitraukė keletas narių. Jūs sušaukėte pasitarimą su asmenimis, kurie pakeitė pasitraukusius. Kurį iš žemiau išvardintų klausimų yra svarbiausia aptarti?",
            "options": [
                {"title": "projekto apimtį;", "correct": true},
                {"title": "projekto biudžetą;", "correct": false},
                {"title": "grupės narių techninius gebėjimus", "correct": false},
                {"title": "jūsų, kaip projekto vadovo, darbo stilių", "correct": false}
            ],
            "explain": "Svarbiausia yra aptarti projekto apimtį (scope). Kai į grupę priimami nauji asmenys, svarbu, kad jie peržiūrėtų suskaidytų darbų lentelę (WBS) ir kitus projekto dokumentus. Taip jie galės geriau suprasti projekto apimtį.\nNors žinoti projekto biudžetą yra gerai, kai kuriems grupės nariams to gali nereikėti. Projekto apimtis nurodo, kokius darbus grupės nariai turi daryti ir kokių ne.\nGrupės narių techninius gebėjimus reikia žinoti, tačiau svarbiau yra tai, kad nariai žinotų projekto apimtį.\nJūsų, kaip projekto vadovo, darbo stiliaus aptarimas nėra svarbus.\n\nTema: projekto vykdymas\nTemos dalis: projekto informacijos platinimas"
        },
        {
            "question": "Kuriame iš žemiau nurodytų projekto procesų atsiranda apčiuopiami rezultatai, informacija apie darbų vykdymą, prašymai daryti pakeitimus, o taip pat yra daromi pakeitimai, atliekami korekciniai ir/ar prevenciniai veiksmai, šalinami defektai?",
            "options": [
                {"title": "projekto vykdymo", "correct": true},
                {"title": "projekto valdymo plano rengimo", "correct": false},
                {"title": "keitimų kontrolės", "correct": false},
                {"title": "informacijos platinimo", "correct": false}
            ],
            "explain": "Visi klausime minimi dalykai atsiranda ir nurodyti veiksmai atliekami projekto vykdymo procese. Projekto vykdymas apima veiklas, susijusias su projekto valdymo plane įvardintų darbų atlikimu.\nProjekto valdymo planas yra planavimo proceso rezultatas. Visi planavimo eigoje gauti rezultatai apibendrinami ir sudedami į projekto valdymo planą.\nKeitimų kontrolė yra procedūrų visuma, kuri padeda nagrinėti projekto vykdymo eigoje atsirandančius prašymus daryti pakeitimus. Tai instrumentas, kuris naudojamas projekto integruotosios keitimų kontrolės procese.\nEinamieji organizaciniai dokumentai ar jų pakeitimai yra informacijos platinimo proceso rezultatas. Šio proceso tikslas yra suteikti projekto akcininkams savalaikę informaciją apie projekto stovį. Pagal PMBOK einamiesiems dokumentams priskiriamos patirtų dalykų atmintinės, projekto įrašai, projekto ataskaitos, projekto prezentacijos, akcininkų atsiliepimai, pranešimai akcininkams.\n\nTema: projekto vykdymas\nTemos dalis: projekto vykdymo valdymas"
        },
        {
            "question": "Kuris iš žemiau išvardintų dalykų nėra traktuojamas kaip darbų eigos informacija, kuri renkama projekto vykdymo procese?",
            "options": [
                {"title": "darbų grafike numatyti darbai, kurie nebuvo pradėti", "correct": false},
                {"title": "atlikti darbai", "correct": false},
                {"title": "detali informacija apie išteklių panaudojimą", "correct": false},
                {"title": "visų projekto grupės narių tabeliai (darbo valandų lentelės).", "correct": true}
            ],
            "explain": "Projekto grupės narių tabeliai nėra traktuojami kaip darbų eigos informacija. Nors projekto vykdymo procese paprastai tabeliai yra renkami, kur fiksuojamas grupės narių dirbtas laikas, tačiau juose nėra informacijos apie projekto darbų eigą.\nVisi kiti atsakymai į šį klausimą yra neteisingi, nes juose nurodyta informacija reikalinga darbų eigai apibūdinti. Projekto vykdymo procese įvairi informacija apie atliekamus darbus yra renkama. Be jau minėtos informacijos gali būti renkama informacija apie pažangą, projekto stovį, gautus rezultatus, užbaigtus darbus, darbų grafiko laikymąsi, išlaidas, kt.\n\nTema: projekto vykdymas\nTemos dalis: projekto vykdymo valdymas"
        },
        {
            "question": "Jūs nagrinėjate kliento užsakyto projekto plėtros klausimą. Klientas paprašė jūsų padaryti pakeitimus projekte. Tie pakeitimai neturi įtakos projekto kainai, tačiau projekto pabaigą gali tekti nukelti trimis savaitėmis. Ką jūs, kaip projekto vadovas, visų pirma darysite?",
            "options": [
                {"title": "aptarsite prašomus pakeitimus su projekto grupe", "correct": false},
                {"title": "įvertinsite prašomų pakeitimų poveikį projektui ir informuosite klientą apie tai", "correct": true},
                {"title": "kreipsitės į aukštesnius projektų vadovus", "correct": false},
                {"title": "pakeisite darbų grafiką taip, kad ir padarius pakeitimus projektas būtų įvykdytas numatytu laiku", "correct": false}
            ],
            "explain": "Jūs, kaip projekto vadovas, visų pirma turėtumėte įvertinti visą situaciją ir išaiškinti klientui jo prašomo pakeitimo poveikį projektui.\nĮvertinę pakeitimo poveikį, jūs turite parengti galimų sprendimų sąrašą turimoje situacijoje ir apsvarstyti jį su projekto grupe artimiausiame susirinkime.\nApsvarstytus galimus sprendimus turimoje situacijoje jūs galite pateikti aukštesniems projektų vadovams.\nKeitimų valdymo taryba turi nuspręsti dėl tolesnių veiksmų. Jei ji nutaria daryti pakeitimus ir sudaryti sąlygas užbaigti projektą pradžioje planuotu laiku, jūs pakoreguojate darbų grafiką taip, kad pakeisto projekto užbaigimas nebūtų vėluojamas.\n\nTema: projekto vykdymas\nTemos dalis: projekto vykdymo valdymas"
        },
        {
            "question": "Kuris iš žemiau išvardintų dalykų nėra virtualios grupės teikiamas privalumas?",
            "options": [
                {"title": "galima imtis projektų, kurių kitaip imtis neapsimokėtų", "correct": false},
                {"title": "į projektą gali būti įtraukti judėjimo negalią turintys asmenys", "correct": false},
                {"title": "grupės nariai gali efektyviau komunikuoti", "correct": true},
                {"title": "specialių įgūdžių nariai gali būti įtraukti į projektą, nežiūrint jų geografinės buvimo vietos", "correct": false}
            ],
            "explain": "Tai, kad grupės nariai gali efektyviau komunikuoti, nėra virtualios grupės teikiamas privalumas. Virtuali grupė – tai bendrą tikslą turinčių individų grupė, kurie retai arba niekada betarpiškai nesusitinka. Komunikavimas virtualiose grupėse paprastai būna sunkesnis.\nKiti šio klausimo atsakymai yra virtualios grupės privalumai.\n\nTema: projekto vykdymas\nTemos dalis: projekto grupės rinkimas"
        },
        {
            "question": "Projekto įrašai (faktų aprašymai), ataskaitos ir pristatymai yra vieno iš žemiau išvardintų procesų rezultatas. Kurio?",
            "options": [
                {"title": "projekto vykdymo valdymo", "correct": false},
                {"title": "ataskaitų apie darbą rengimo", "correct": false},
                {"title": "informacijos platinimo;", "correct": true},
                {"title": "komunikacijų planavimo", "correct": false}
            ],
            "explain": "Projekto įrašai (faktų aprašymai), ataskaitos ir pristatymai yra informacijos platinimo proceso rezultatas. Pastarojo metu nustatytais laiko momentais parengiama akcininkams reikalinga informacija.\nKiti nurodyti atsakymai į šį klausimą yra neteisingi, nes:\n- projektų vykdymo valdymo procese yra įgyvendinamas projekto planas. Jame nurodyti darbai, kuriuos reikia atlikti, norint pasiekti projekto apimtyje (scope) įvardintus rezultatus. Pagal PMBOK projekto vykdymo valdymo proceso rezultatams priskiriami prašymai daryti pakeitimus, atliktos korekcijos, įdiegtos prevencinės priemonės, pašalinti defektai , informacija apie darbų eigą;\n- ataskaitų apie darbą rengimo procesas yra susijęs su informacijos, kaip yra naudojami ištekliai projekto tikslams pasiekti, platinimu akcininkams. Šio proceso rezultatams priskiriami pranešimai apie darbų eigą, prognozės, prašymai daryti pakeitimus, rekomenduojami korekciniai veiksmai, įmonės organizacinių dokumentų atnaujinimai, specifinės pastabos dokumente apie įgytą patirtį (lessons learned);\n- komunikacijų planavimo procese apibrėžiama, kokia informacija ir kada ji turėtų būti perduodama akcininkams.\n\nTema: projekto vykdymas\nTemos dalis: informacijos platinimas"
        },
        {
            "question": "Projekto grupės išdėstymas (co-location) apima žemiau išvardintus dalykus, išskyrus vieną iš jų:",
            "options": [
                {"title": "patalpos paskyrimą projekto grupės narių susirinkimams", "correct": false},
                {"title": "pagalbą projekto grupės nariams dirbti vienoje vietoje, nes grupiniam darbui tai turi teigiamos įtakos", "correct": false},
                {"title": "apmokėjimo už darbus paskirstymą grupelėms, dirbančioms skirtingose vietovėse", "correct": true},
                {"title": "visiems arba aktyviausiems projekto grupės nariams darbo vietų suteikimas toje pačioje vietovėje.", "correct": false}
            ],
            "explain": "Projekto grupės išdėstymas (co-location) nėra apmokėjimo už darbus paskirstymas grupelėms, dirbančioms skirtingose vietovėse. Projekto grupės išdėstymas daugiau yra susijęs su grupės formavimu, nei su apmokėjimo už darbus paskirstymu. Projekto grupės išdėstymas reiškia visų jos narių arba daugumos aktyviausių narių įdarbinimą vienoje vietoje. Tai priemonė, kuri naudojama grupės ugdymo (develop team) procese jo darbo našumui padidinti.\nKiti šiame klausime išvardinti dalykai yra susiję su projekto grupės išdėstymo veikla. Kai kuriems projektams grupės narių darbo vietų įrengimas vienoje patalpoje ar vietovėje gali būti nepageidaujamas arba net neįmanomas. Kaip alternatyva grupės narių surinkimui į vieną vietą yra dažnas narių susirinkimų organizavimas. Tai ypač svarbu virtualių grupių atveju, kurių nariai yra išsibarstę atskirose geografinėse vietovėse.\n\nTema: projekto vykdymas\nTemos dalis: projekto grupės ugdymas"
        },
        {
            "question": "Projekto grupės formavime yra naudojami žemiau išvardinti veiksmai, išskyrus vieną:",
            "options": [
                {"title": "valdymo veiksmai grupės našumui pagerinti", "correct": false},
                {"title": "individualūs veiksmai atskirų narių ir visos grupės našumui pagerinti", "correct": false},
                {"title": "veiksmai akcininkų tarpusavio ryšiams pagerinti", "correct": false},
                {"title": "kolektyviniai veiksmai, kad vadovybė patenkintų projekto grupės reikalavimus", "correct": true}
            ],
            "explain": "Projekto grupės formavime nenaudojami kolektyviniai veiksmai, kad vadovybė patenkintų projekto grupės reikalavimus.\nKiti šiame klausime išvardinti veiksmai naudojami formuojant projekto grupę. Grupės formavimo veikloms priskiriami ir vadovybės, ir atskirų grupės narių veiksmai, kuriais siekiama pagerinti atskirų narių ir visos grupės našumą. Jie yra svarbūs keliant grupės našumą ir didina galimybes pasiekti norimus projekto tikslus.\n\nTema: projekto vykdymas\nTemos dalis: projekto grupės ugdymas"
        },
        {
            "question": "Kuri iš žemiau išvardintų priežasčių, pasitaikančių projekto grupės rinkimo (acquire) procese, yra mažiausiai svarbi, dėl kurios reikėtų keisti projekto grupės valdymo planą?",
            "options": [
                {"title": "grupės narys organizacijoje buvo pakeltas į aukštesnes pareigas ir daugiau nebebus grupėje", "correct": false},
                {"title": "grupės narys, atidirbęs organizacijoje 30 metų, išėjo į pensiją", "correct": false},
                {"title": "grupės narys išvyko į kitą šalį;", "correct": true},
                {"title": "grupės narys sunkiai susirgo ir neaišku, kiek laiko negalės grįžti į darbą", "correct": false}
            ],
            "explain": "Grupės nario išvykimas į kitą šalį yra mažiausiai svarbi priežastis, dėl kurios reikėtų keisti projekto grupės valdymo planą. Toks narys gali išlikti grupėje ir dirbti iš toli.\nVisos kitos šiame klausime išvardintos priežastys yra svarbios, ir, esant joms, projekto grupės valdymo planas turi būti keičiamas. Kiekvienu iš šių atvejų netenkama grupės nario. Todėl būtina nurodyti grupės valdymo plane, kas bus daroma pasitraukus darbuotojui.\n\nTema: projekto vykdymas\nTemos dalis: projekto grupės rinkimas"
        },
        {
            "question": "Kokia kokybės užtikrinimo procese naudota informacija gali būti įtraukta į projekto valdymo planą?",
            "options": [
                {"title": "gautos pamokos", "correct": false},
                {"title": "panaudotų naujų arba pagerintų kokybės užtikrinimo būdų informacija", "correct": true},
                {"title": "prašymai daryti pakeitimus, atsiradę vykdant kokybės užtikrinimo veiklas", "correct": false},
                {"title": "naudotos kokybės metrikos", "correct": false}
            ],
            "explain": "Į projekto valdymo planą gali būti įtraukta kokybės užtikrinimo procese panaudota naujų arba pagerintų kokybės užtikrinimo būdų informacija. Kokybės užtikrinimo proceso eigoje jūs galite atrasti ir panaudoti naujus procesus arba pagerinti esamus kokybės užtikrinimo procesus. Būtent jie gali būti perkelti į kokybės valdymo planą, kuris yra projekto valdymo plano dalis.\nĮ projekto valdymo planą neturi būti įtraukiamos:\n- gautos pamokos. Jos registruojamos tam, kad įgyta patirtimi galėtume pasinaudoti ateityje naujuose projektuose;\n- prašymai daryti pakeitimus, atsiradę vykdant kokybės užtikrinimo veiklas. Kad galėtume juos perkelti į projekto valdymo planą, prieš tai jie turi būti apsvarstyti ir jiems pritarta.\n\nTema: projekto vykdymas\nTemos dalis: kokybės užtikrinimas"
        },
        {
            "question": "Taisyklių projekto grupei nustatymo tikslas yra:",
            "options": [
                {"title": "dokumentuoti pareigų paskirstymą grupėje", "correct": false},
                {"title": "aiškiai apibrėžti grupės narių galimybes, lūkesčius", "correct": true},
                {"title": "informuoti grupės narius apie pareigas projekte", "correct": false},
                {"title": "sukurti darnius ryšius tarp grupės narių", "correct": false}
            ],
            "explain": "Taisyklių nustatymo tikslas yra aiškiai apibrėžti grupės narių galimybes, lūkesčius. Grupės nariams turi būti aiškios jų galimybės, ko jie gali tikėtis ir ko ne.\nTaisyklių paskirtis nėra dokumentuoti pareigų paskirstymą grupėje arba grupės narius informuoti apie pareigas projekte. Pareigų paskirstymas grupėje dažniausiai nurodomas tam skirtoje lentelėje, o ne taisyklėse.\nTaisyklių paskirtis nėra sukurti darnius ryšius tarp grupės narių. Tam dažniausiai yra naudojamos kitos grupės ugdymo veiklos.\n\nTema: projekto vykdymas\nTemos dalis: projekto grupės ugdymas"
        },
        {
            "question": "Kai kuriems projekto darbams atlikti Jūs nutarėte samdyti paslaugų tiekėją iš šalies. Tam įsidiegėte svorinę sistemą potencialių tiekėjų eilei sudaryti. Jūs nustatėte kiekvieno vertinimo kriterijaus svorį ir nustatėte kiekvienam potencialiam tiekėjui kriterijų reikšmes. Koks bus kitas jūsų žingsnis?",
            "options": [
                {"title": "kiekvieno potencialaus tiekėjo kriterijų reikšmių dauginimas iš atitinkamų svorių", "correct": true},
                {"title": "kriterijų svorių reikšmių sumavimas", "correct": false},
                {"title": "kiekvieno potencialaus tiekėjo kriterijų reikšmių vidurkio radimas", "correct": false},
                {"title": "potencialaus tiekėjo įvardinimas, remiantis tik didžiausią svorį turinčio vertinimo kriterijaus reikšme.", "correct": false}
            ],
            "explain": "Kitas jūsų žingsnis turėtų būti kiekvieno potencialaus tiekėjo kriterijų reikšmių dauginimas iš atitinkamų svorių. Svorinė sistema yra įrankis, kuris naudojamas potencialių tiekėjų atrankos metu jų eilei nustatyti. Naudojant šią sistemą visų pirma nustatomi vertinimo kriterijų svoriai ir nustatomos kiekvieno potencialaus tiekėjo kiekvieno kriterijaus reikšmės.\nKiekvieno potencialaus tiekėjo kriterijų reikšmės yra dauginamos iš atitinkamų svorių, gautos sandaugos sumuojamos ir taip gaunamas bendras rodiklis potencialiam tiekėjui.\nKitas jūsų žingsnis neturėtų būti:\n- kriterijų svorių reikšmių sumavimas. Jūs tuos svorius turite dauginti iš potencialaus tiekėjo atitinkamų kriterijų reikšmių, kad apskaičiuotumėte kiekvienam tiekėjui bendro rodiklio reikšmę;\n- kiekvieno potencialaus tiekėjo kriterijų reikšmių vidurkio radimas;\n- potencialaus tiekėjo įvardinimas, remiantis tik didžiausią svorį turinčio vertinimo kriterijaus reikšme .\n\nTema: projekto vykdymas\nTemos dalis: tiekėjų atranka"
        },
        {
            "question": "Neseniai jūs pradėjote dirbti projektų vadovu IT kompanijoje. Gavę projektą, jūs rengiatės pirmajam (kickoff) susirinkimui. Projekto plane numatytų išteklių poreikis jau buvo perduotas kompanijos vadovybei. Eidami pas išteklius tvarkantį direktorių, kokio tipo įgaliojimais jūs vadovausitės?",
            "options": [
                {"title": "formaliais;", "correct": true},
                {"title": "nuopelnais grindžiamų", "correct": false},
                {"title": "referento;", "correct": false},
                {"title": "eksperto.", "correct": false}
            ],
            "explain": "Nurodytu atveju jūs turite vadovautis jums, kaip projekto vadovui, suteiktais formaliais įgaliojimais. Formalūs įgaliojimai priklauso nuo organizacijoje užimamų pareigų.\nNuopelnais grindžiami įgaliojimai remiasi asmens pripažinimu ar pasiekimais.\nReferento įgaliojimai remiasi asmens pagarba arba aukštesnėmis pareigomis.\nEksperto įgaliojimai remiasi geru dalyko žinojimu.\n\nTema: projekto vykdymas\nTemos dalis: projekto grupės formavimas"
        },
        {
            "question": "Jūs nutarėte taikyti kai kuriuos pripažinimo ar skatinimo būdus grupės narių darnai ir motyvacijai padidinti. Kokie veiksmai tam būtų geriausi?",
            "options": [
                {"title": "įdiegti “mėnesio Darbuotojo” programą, padedančią išryškinti geriausiai dirbantį grupės narį kiekvieną mėnesį", "correct": false},
                {"title": "visiems grupės nariams padovanoti leidimus nemokamai lankytis krepšinio rungtynėse", "correct": false},
                {"title": "įdiegti nulinės sumos apdovanojimą (atpildą)", "correct": false},
                {"title": "įsteigti paskatinamąjį fondą grupės nariams už gerai ir laiku atliktą darbą", "correct": true}
            ],
            "explain": "Geriausia būtų įsteigti paskatinamąjį fondą grupės nariams už gerai ir laiku atliktą darbą. Pripažinimas ir paskatinimai skiriami už pageidaujamus rezultatus, kuriuos pasiekti gali visi grupės nariai.\nĮdiegti “mėnesio Darbuotojo” programą, padedančią išryškinti geriausiai dirbantį grupės narį kiekvieną mėnesį, nėra geriausias sprendimas. Tai leistų paskatinti tik vieną darbuotoją per mėnesį. Paskatinimai, kurie gali būti pasiekiami tik keliems grupės nariams, dar yra vadinami nulinės sumos apdovanojimais. Geriau yra turėti tokį paskatinimą, kuris būtų pasiekiamas visiems.\nVisiems grupės nariams dovanoti leidimus nemokamai lankytis krepšinio rungtynėse nėra geriausias sprendimas. Paskatinimai grupės nariams turėtų būti skiriami tik už ypatingus nuopelnus ar gerai atliktus darbus.\nNulinės sumos apdovanojimų diegimas nėra geriausias sprendimas. Tai paskatinimai, kurie pasiekiami tik keliems grupės nariams. Geriau naudoti tokius pripažinimo ar skatinimo būdus, kurie būtų pasiekiami visiems grupės nariams.\n\nTema: projekto vykdymas\nTemos dalis: projekto grupės ugdymas"
        },
        {
            "question": "Kuri priemonė ar būdas nėra naudojama projekto grupės plėtros (ugdymo) procese?",
            "options": [
                {"title": "projekto grupės išdėstymas", "correct": false},
                {"title": "informacija apie darbų eigą", "correct": true},
                {"title": "grupės formavimo veiklos", "correct": false},
                {"title": "paskatinimų sistemos", "correct": false}
            ],
            "explain": "Informacija apie darbų eigą kaip priemonė ar būdas nėra naudojama projekto grupės plėtros (ugdymo) procese. Greičiau ji yra projekto grupės valdymo proceso įeities duomenys.\niti šiame klausime pateikti atsakymai yra neteisingi. Pagal PMBOK projekto grupės plėtros (ugdymo) procesas apima bendruosius valdymo įgūdžius, mokymus, grupės formavimo veiklas, taisykles, projekto grupės išdėstymą, paskatinimus.\n\nTema: projekto vykdymas\nTemos dalis: projekto grupės ugdymas"
        },
        {
            "question": "Kurio proceso rezultatas yra projekto grupės narių pareigos, tinkami žmoniškieji ištekliai ir darbuotojų valdymo plano atnaujinimai?",
            "options": [
                {"title": "projekto grupės rinkimo (acquisition)", "correct": true},
                {"title": "projekto grupės konstravimo (team building)", "correct": false},
                {"title": "informacijos platinimo", "correct": false},
                {"title": "žmoniškųjų išteklių planavimo", "correct": false}
            ],
            "explain": "Projekto grupės narių pareigos, tinkami žmoniškieji ištekliai ir darbuotojų valdymo plano atnaujinimai yra projekto grupės rinkimo proceso rezultatas. Pagal PMBOK projekto grupės rinkimo procesas apima projekto vykdymui reikiamų žmonių suradimą.\nProjekto grupės narių pareigos, tinkami žmoniškieji ištekliai ir darbuotojų valdymo plano atnaujinimai nėra šių procesų rezultatas:\n- projekto grupės konstravimo, nes šis procesas susijęs su grupės narių kompetencijos ir jų tarpusavio sąveikos gerinimu. Projekto grupės konstravimo procesu siekiama grupės darbo našumo padidėjimo;\n- informacijos platinimo, nes šio proceso paskirtis yra nustatytu laiku teikti informaciją akcininkams apie projekto eigą. Tai informacija apie projektą vykdančios įmonės organizacinių dokumentų pakeitimus ir prašymus daryti projekto keitimus. Pagal PMBOK – tai įvykius (patirtį) fiksuojantys dokumentai, projekto eigos ataskaitos, projekto prezentacijos, akcininkų pastabos, atsakymai akcininkams ;\n- žmoniškųjų išteklių planavimo, nes šio proceso metu įvardinamos, dokumentuojamos ir paskirstomos projekto grupės narių pareigos, atsakomybė ir kas kam turės atsiskaityti. Šio proceso rezultatas yra reikiamų specialistų, jų atsakomybių įvardijimas, projekto organizacinė struktūra ir darbuotojų valdymo planas.\n\nTema: projekto vykdymas\nTemos dalis: projekto grupės rinkimas"
        },
        {
            "question": "Kuriame procese kaip priemonė yra naudojamas kokybės auditas",
            "options": [
                {"title": "kokybės kontrolės", "correct": false},
                {"title": "kokybės planavimo", "correct": false},
                {"title": "kokybės užtikrinimo", "correct": true},
                {"title": "reakcijos į kokybę planavimo", "correct": false}
            ],
            "explain": "Kokybės auditas yra kokybės užtikrinimo proceso priemonė. Kokybės auditas atliekamas įvairiuose projekto etapuose. Tuo siekiama, kad projekto rezultatas atitiktų apibrėžtus kokybės standartus. Pagal PMBOK yra nemažai kokybės užtikrinimo priemonių ir būdų. Jiems priskiriami ir įvairūs kokybės planavimo proceso instrumentai, kaip kainos-naudos analizė, sistemų bandymai, eksperimentų planavimas, kokybės užtikrinimo proceso kainos analizė, o taip pat ir įvairios kokybės kontrolės proceso priemonės, kaip kontrolinės diagramos, histogramos, Pareto diagramos, statistiniai vertinimai, apžiūros, defektų šalinimo stebėjimas.\nKokybės auditas nėra daromas:\n- kokybės kontrolės procese. Pagal PMBOK šiame procese naudojamos įvairios diagramos, statistiniai metodai, apžiūros, defektų šalinimo stebėjimas, kt.;\n- kokybės planavimo procese. Pagal PMBOK šiame procese atliekama kainos-naudos analizė, sistemų bandymai, eksperimentų planavimas, kokybės užtikrinimo kainos analizė, o taip pat naudojama nemažai papildomų priemonių, kaip kolektyviniai svarstymai (brainstorming), panašumo diagramos, veiksnių įtakos analizė, prioritetų lentelės, kt.;\n- reakcijos į kokybę planavimo procese, nes toks procesas pagal PMBOK neegzistuoja.\n\nTema: projekto vykdymas\nTemos dalis: kokybės užtikrinimo procesas"
        },
        {
            "question": "Kuriame projektų valdymo procese naudojami kokybės matavimų rezultatai?",
            "options": [
                {"title": "išlaidų kontrolės", "correct": false},
                {"title": "darbų grafiko laikymosi kontrolės", "correct": false},
                {"title": "kokybės planavimo", "correct": false},
                {"title": "kokybės užtikrinimo", "correct": true}
            ],
            "explain": "Kokybės matavimų rezultatai yra naudojami kokybės užtikrinimo procese. Kokybės užtikrinimas yra neatsiejama visų planuotų projekto veiklų dalis, kad būtų pasiekti kokybės valdymo plane numatyti kokybės reikalavimai. Kokybės užtikrinimas yra vykdomoji veikla ir yra glaudžiai susijusi su kokybės kontrolės procesu.\nKokybės matavimų rezultatai nėra naudojami:\n- išlaidų kontrolės procese. Pastarasis procesas yra kontrolės procesų grupės dalis. Jo metu stebima, kaip laikomasi numatyto išlaidų plano (cost baseline), įvardijami ir valdomi projekto išlaidų keitimai. Tam, kaip įeities duomenys, naudojamas numatytas išlaidų planas, darbų ataskaitos ir išlaidų valdymo planas;\n- darbų grafiko laikymosi kontrolės procese. Jis taip pat yra kontrolės procesų grupės dalis. Šio proceso metu stebimi veiksniai, galintys įtakoti nukrypimus nuo darbų grafiko, įvardijami ir valdomi projekto darbų grafiko keitimai . Kaip įeities duomenys šiame procese yra naudojamas suplanuotas darbų grafikas, darbų ataskaitos ir darbų grafiko valdymo planas;\n- kokybės planavimo procese, kurio metu įvardijami projekto kokybės standartai ir būdai, kaip tuos standartus reikėtų įgyvendinti. Tam naudojamos kokybės taisyklės (policy), projekto apimties aprašas, kuriamo produkto aprašas, standartai ir reglamentai.\n\nTema: projekto vykdymas\nTemos dalis: kokybės užtikrinimo procesas"
        },
        {
            "question": "Kuris iš žemiau nurodytų dalykų yra informacijos platinimo proceso rezultatas:",
            "options": [
                {"title": "projekto planas", "correct": false},
                {"title": "projekto būsena", "correct": true},
                {"title": "projekto nuostatai", "correct": false},
                {"title": "komunikacijų valdymo planas", "correct": false}
            ],
            "explain": "Projekto būsena yra informacijos platinimo proceso rezultatas. Informacijos platinimo proceso metu projekto akcininkai nustatytu laiku informuojami apie projekto būseną. Tai projekto valdymo grupės ataskaitos, rengiamos komunikacijų valdymo plane numatytais laiko momentais , kuriose apžvelgiamas projektas.\nProjekto planas yra projekto valdymo plano rengimo proceso rezultatas ir yra projekto integruotojo valdymo proceso dalis. Projekto planas yra vienas iš informacijos platinimo proceso įeities duomenų. Tačiau projekto plano pakeitimai, bet ne pats planas, gali būti kaip informacijos platinimo proceso rezultatas.\nProjekto nuostatai yra organizacijos vadovybės leidžiamas dokumentas. Juo projekto vadovui suteikiami įgaliojamai pradėti projekto darbus. Projekto nuostatų rengimo procesas priklauso projekto inicijavimo procesų grupei.\nKomunikacijų valdymo planas yra komunikacijų planavimo proceso rezultatas. Jis vienas iš informacijos platinimo proceso įeities duomenų. Komunikacijų valdymo plane bendrais bruožais apibrėžiamos vidinės ir išorinės komunikacijos visam projekto laikotarpiui.\n\nTema: projekto vykdymas\nTemos dalis: informacijos platinimas"
        },
        {
            "question": "Kuris iš teiginių yra teisingas, kai kalbama apie komunikavimo būdus?",
            "options": [
                {"title": "iškilus sudėtingiems projekto klausimams, jūs turite naudoti formalų komunikavimo balsu (pasikalbėjimo) būdą", "correct": false},
                {"title": "iškilus sudėtingiems projekto klausimams, jūs turite naudoti formalų komunikavimo raštu būdą", "correct": true},
                {"title": "iškilus sudėtingiems projekto klausimams, jūs turite naudoti formalų komunikavimo raštu arba neformalų komunikavimo balsu (pasikalbėjimo) būdą", "correct": false},
                {"title": "sudėtingais projekto atvejais jūs turite naudoti situaciją geriausiai atitinkantį komunikavimo būdą", "correct": false}
            ],
            "explain": "Iškilus sudėtingiems projekto klausimams reikia naudoti formalų komunikavimo raštu būdą. Sudėtingi klausimai dažniausiai yra susiję su sudėtingais ir daug pastangų reikalaujančiais projekto darbais. Tokiais atvejais geriau naudoti formalų komunikavimo raštu būdą, nes kartu jis padeda dokumentuoti iškilusius klausimus.\nKiti atsakymai į šį klausimą nėra tinkami.\n\nTema: projekto vykdymas\nTemos dalis: informacijos platinimas"
        },
        {
            "question": "Kada ypač svarbūs yra komunikacijų klausimai?",
            "options": [
                {"title": "sandorių sudarymo metu", "correct": false},
                {"title": "rengiant darbų eigos ataskaitas", "correct": false},
                {"title": "informacijos platinimo procese", "correct": true},
                {"title": "komunikacijų planavimo procese", "correct": false}
            ],
            "explain": "Komunikacijų klausimai ypač svarbūs yra informacijos platinimo procese, kad akcininkams tinkamai būtų perteikta informacija apie projektą. Priklausomai nuo naudojamos terpės ir tikslų, komunikavimo būdai gali būti įvairūs.\nKomunikacijų klausimai nėra pagrindinis dalykas:\n- sandorių sudarymo metu. Sandorio sudarymas nėra procesas (ilgiau trunkanti veikla), nes jis greičiau traktuotinas kaip veiksmas, atliekamas tiekėjo atrankos procese;\n- rengiant darbų eigos ataskaitas. Pagal PMBOK ataskaitų rengimo eigoje svarbios yra šios priemonės ir būdai: informacijos perteikimo priemonės, informacijos rinkimo ir apdorojimo priemonės, projekto stovio peržiūros, darbų grafiko laikymosi ir išlaidų stebėjimo sistemos;\n- komunikacijų planavimo procese, nes jo metu apibrėžiama informacija, kuri reikalinga akcininkams, jos perdavimo laikas ir būdai.\n\nTema: projekto vykdymas\nTemos dalis: informacijos platinimas"
        },
        {
            "question": "Jūs gavote potencialių tiekėjų pasiūlymus. Išanalizavę juos pastebėjote didelį siūlomų produktų specifikacijų skirtumą. Kokia yra viso to priežastis?",
            "options": [
                {"title": "pirkimo dokumentuose netikusiai buvo apibrėžtas pasiūlymų formatas", "correct": false},
                {"title": "tiekėjai nesuprato reikalavimų", "correct": false},
                {"title": "pirkimo dokumentai buvo neaiškūs ir neišbaigti", "correct": true},
                {"title": "pirkimo dokumentuose nebuvo apibrėžti pasiūlymų vertinimo kriterijai", "correct": false}
            ],
            "explain": "Manytina, kad šiame scenarijuje tiekėjams buvo neaiški prašomo produkto specifikacija, t. y. pirkimo dokumentai buvo neaiškūs ir neišbaigti. Pirkimo dokumentais siekiama gauti pasiūlymus iš potencialių tiekėjų. Šie dokumentai yra prašymo tiekėjams teikti pasiūlymus proceso įeities duomenys. Pirkėjas turėtų juos parengti taip, kad tiekėjai galėtų pateikti tikslius ir išsamius pasiūlymus.\nPirkimo dokumentuose netikusiai apibrėžtas pasiūlymų formatas nėra priežastis, dėl kurios atsirado dideli siūlomų produktų specifikacijų skirtumai. Priežastis yra ta, kad tiekėjai nesuprato reikalavimų, nes pirkimo dokumentai buvo neaiškūs.\nPrašymo tiekėjams teikti pasiūlymus procese pirkėjas turi parengti tiekėjams aiškius ir suprantamus reikalavimus. Pirkimo dokumentuose nurodomi pasiūlymų vertinimo kriterijai turi poveikį tiekėjų atrankos procese. Tačiau pasiūlymų vertinimo kriterijai ne visada pateikiami tiekėjams. Tai priklauso nuo perkančiosios organizacijos vidaus taisyklių.\n\nTema: projekto vykdymas\nTemos dalis: prašymas tiekėjams teikti pasiūlymus"
        },
        {
            "question": "Jūs rengiate kompetentingų tiekėjų sąrašą savo projektui. Kuris iš žemiau išvardintų šaltinių nenaudotinas, renkant informaciją apie potencialius tiekėjus?",
            "options": [
                {"title": "verslininkų asociacijos", "correct": false},
                {"title": "verslo publikacijos", "correct": false},
                {"title": "interviu su potencialių tiekėjų konkurentais", "correct": true},
                {"title": "interneto puslapiai.", "correct": false}
            ],
            "explain": "Rengiant kompetentingų tiekėjų sąrašą nereikėtų naudoti interviu su potencialių tiekėjų konkurentais. Tai neetiška.\nVisus kitus šiame klausime išvardintus šaltinius galima naudoti rengiant kompetentingų tiekėjų sąrašą. Tai sąrašas tiekėjų, pajėgių atlikti jums reikalingus darbus. Kompetentingų tiekėjų sąrašas paprastai rengiamas prašymo tiekėjams teikti pasiūlymus procese. Tokiam sąrašui parengti galima naudoti ir kitokius šaltinius, kaip bibliotekų katalogus ar kontaktus su ankstesniais pirkėjais ir jų potencialiais tiekėjais.\n\nTema: projekto vykdymas\nTemos dalis: prašymas tiekėjams teikti pasiūlymus"
        },
        {
            "question": "Tiekėjų atrankos proceso rezultatas yra:",
            "options": [
                {"title": "sandoris;", "correct": true},
                {"title": "tiekėjų sąskaitos", "correct": false},
                {"title": "darbo užduotis", "correct": false},
                {"title": "vertinimo kriterijai", "correct": false}
            ],
            "explain": "Tiekėjų atrankos procesas baigiasi sandorio sudarymu. Sandoris – tai bendras susitarimas, įpareigojantis tiekėją pristatyti apibrėžtą produktą, o pirkėją - atsilyginti už tai.\nTiekėjai sąskaitas pateikia atlikę sandorio užduotyje numatytus darbus. Tai yra sandorio administravimo proceso dalis, o ne tiekėjų atrankos proceso rezultatas.\nDarbo užduotis (SOW) yra detalus perkamo produkto aprašas. SOW yra vienas iš pirkimų planavimo proceso rezultatų. Tai vienas iš pagrindinių dokumentų, kuriuo remiamasi planuojant ir vertinant pirkimų valdymą.\nVertinimo kriterijai yra naudojami tiekėjų atrankos procese. Jie parengiami anksčiau, kad galima būtų įvertinti tiekėjo tinkamumą ir galimybes kokybiškai atlikti apibrėžtus darbus.\n\nTema: projekto vykdymas\nTemos dalis: tiekėjų atranka"
        }

    ]
}